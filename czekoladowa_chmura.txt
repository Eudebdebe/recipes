Piekarnik nagrzać do 175 stopni C. Przygotować tortownicę o średnicy 24 cm.
Czekoladę połamać na kosteczki i rozpuścić razem z masłem nie podgrzewając za bardzo składników (np. w rondelku na minimalnym ogniu ciągle mieszając). Odstawić z ognia.
Do czystej miski wbić 2 jajka oraz dodać żółtka z pozostałych 4 jajek (białka zachować). Żółtka wymieszać rózgą, następnie wlać do nich masę czekoladową z rondelka i wymieszać do uzyskania gładkiej masy.
Ubić pozostałe 4 biała na sztywną pianę, następnie stopniowo dodawać cukier cały czas dokładnie ubijając, aż piana będzie sztywna i gęsta.
Pianę dodać w dwóch partiach do masy czekoladowej i mieszać delikatnie łyżką do połączenia się składników.
Wyłożyć do formy i wstawić do piekarnika. Piec przez ok. 35 minut (można sprawdzić patyczkiem czy mokre ciasto nie przykleja się do niego).
Wyjąć ciasto z piekarnika i całkowicie ostudzić (podczas studzenia środek ciasta zapadnie się tworząc miejsce na krem i owoce).
DODATKI
Do miski wlać zimną śmietankę, dodać mascarpone oraz cukier wanilinowy. Ubijać mikserem na sztywną, gęstą oraz puszystą masę, przez ok. 2 minuty. Pod koniec wmiksować w krem śmietan-fix jeśli go używamy (przedłuża trwałość kremu, warto go dodać gdy deser będziemy dłużej przechowywać).
Wyłożyć na wystudzone ciasto, dodać pokrojone owoce i udekorować listkami mięty. Można od razu podawać lub przechowywać w lodówce. Przed podaniem ocieplić w temp. pokojowej.


Zmieniono przepis zadanie 29
